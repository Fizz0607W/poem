【五律】夏初有得
文/武立之
春尽于前夜，夏初当此时。
柳烟吹袅袅，风影拂丝丝。
日早鸣莺懒，梦多来客迟。
无需消暑气，不必雨为期。

【七律】夏初游园
文/武立之
故园经岁复相开，次第花间节序催。
逝去春芳生国色，飘来夏雨润香苔。
黄鹂宛转随声落，碧水潺湲咽石回。
游兴已为诗所动，望中风物肯徘徊。

【七绝】晚见（其一）
文/武立之
远山近水接天涯，映影斜阳衬晚霞。
触目当前惜流景，听风吹落半园花。

【七绝】晚见（其二）
文/武立之
彩云影里叹浮华，夕照更从窗外斜。
鸟落枝头何宛转，声声不忘隔墙花。

【七律】初夏晚归
文/武立之
一壶陈菊出新茶，消暑何须啤酒花。
来客畅怀相对语，主人随兴共咨嗟。
赏心池畔柳烟软，回首天涯落照斜。
微信那头妻子唤，黄昏别却老杨家。

【七律】再赏牡丹
文/武立之
天香出自洛阳家，撩我游心是此花。
纵使风流凭国色，未因华贵太娇奢。
来人闻醉楚云朵，戏蝶扑迷吴锦霞。
焦骨何忧遭一劫，历经千古美生涯。

【七绝】凉州牡丹别样红
文/武立之
今日何须惜洛阳，武皇不再恼天香。
此花留得春心在，只把风流寄五凉。

【古风】街头见怀十四韵
文/武立之
小序：庚子四月初二傍晚，与妻饭后散步于文庙大门东侧，见小贩设摊有序，杂货琳琅满目，应有尽有，并大声吆喝，不停叫卖，以招揽顾客，却往来依稀，难得红火。此刻，又见马路斜对面，满广场霓灯闪烁，五彩嫔纷，不同音乐奏响，各种舞姿亦随乐而起，舞者皆满面春风，左摇右晃，逍遥自在，乐不思蜀！围观者甚众，一片歌舞升平之象。嗟乎！两处不同场景，呈鲜明对比，顿觉五味杂陈，令人萌发感慨，随即以诗记之。

一条小街隔，两处不同人。
叫卖声不断，那堪家独贫。
经营可景气，生活尤艰辛。
偶尔客来买，笑而开浅颦。
回头望对面，漫舞自由身。
似幻霓灯下，如花笑出春。
悠闲非作假，自在几分真。
快意清平乐，开心点绛唇。
婆娑影旋转，任自畅精神。
两样何堪比，已分贫富民。
感伤如此况，幸得无吾亲。
相距本不远，底须成比邻。
奈何命相异，唯恐复零沦。
一旦得天道，有望惠负薪。

【五律】晓见风雨
文/武立之
晓起揭帘望，花飞满地红。
变天阴作雨，动影树生风。
昨夜晴犹暖，今朝霖自濛。
不由寒颤打，气化太匆匆。

【七律】咏牡丹
文/武立之
醉心颜色独从容，耀眼牡丹深浅红。
今日迷花小亭畔，昨宵入梦洛城东。
未经解得武皇意，何肯生成前代忠。
许是天然焦骨气，向来不与俗香同。

【七绝】凉州牡丹园
文/武立之
别样风光秀可餐，凉州还比洛阳欢。
好看不在春开早，是处熏风有牡丹。

【七绝】雨中燕子
文/武立之
燕子贴人来往飞，穿梭载雨复依依。
故巢不用衔泥去，闯入镜头谁肯归。

【七绝】笑牡丹
文/武立之
人笑花时花笑人，人花相映各生春。
何须点检难为我，烂漫天成幻也真。

【五律】随感
文/武立之
水浅无船渡，山深有路通。
凡心难避俗，静树不生风。
又见月流白，未闻花倦红。
此身如可寄，哪管是西东。

【七律】无题
文/武立之
夜翻旧句感怀新，频复题笺赠故人。
来日兴衰经岁月，逝年成败历风尘。
几乎随意取多少，原本息心尝苦辛。
天晓酒醒惊鹊梦，奈何空作别枝春。

【五排】夏初雨后有得
文/武立之
云开满天日，雨霁半桥虹。
临岸烟萦柳，近山松叠葱。
人来路经北，鸭戏水流东。
和暖风吹影，晴明月带弓。
鸟啼怜夏始，蝶舞惜春空。
天地物华里，古今吟思中。
惹吾情兴足，不见有诗穷。